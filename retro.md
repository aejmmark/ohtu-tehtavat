### Start, Stop, Continue, More of, Less of Wheel

Tässä retrospektiivitekniikassa taululle piirretään ympyrä, joka jaetaan osa-alueisiin "aloita", "lopeta", "jatka", "lisää" ja "vähennä". Tämän jälkeen ryhmän jäsenet voivat lisätä taulun eri osioihin kommentteja. Suurempien ryhmien kohdalla voidaan tehdä useampi eri taulu kuvaamaan iteraation eri osia. Kesto on kokonaisuudessaan 10-25 min ryhmän koosta riippuen.


### Glad, Sad, Mad

Tässä retrospektiivitekniikassa taulu jaetaan osa-alueisiin "iloinen", "surullinen" ja "vihainen". Ryhmän jäsenet kirjoittavat korteille edellisessä sprintissä heränneitä huomioita. Tähän varataan aikaa 10-15 minuuttia. Kortit esitellään muille ja sitten kiinnitetään taululle kirjoittajan näkökulmasta osuvimpaan osioon. Tähän käytetään myös 10-15 minuuttia. Tämän jälkeen päätetään äänestämällä mistä kaikista korteista tulisi keskustella. Äänestykseen käytettään alle 10 minuuttia. Lopulta kaikki ääniä saaneet kortit käydään läpi aloittaen eniten ääniä saaneista. Koko kokonaisuus kestää noin 60 minuuttia.
